# Open Science v projektu LangInLife

Účastí na projektu jsme se zavázali naplňovat principy otevřené vědy.
- [Otevřený přístup k publikacím](#otevřený-přístup-k-publikacím-open-access-oa)
- [Správa výzkumných dat](#správa-vzkumných-dat)

Součástí jsou stručné kontrolní seznamy ✅ a postupy 👣.

> Neváhejte kontaktovat OS podporu.

## Otevřený přístup k publikacím (Open Access, OA)
Otevřený přístup v OP JAK je… 
- bezplatný: zdarma pro koncové uživatele 
- neomezený: umožněno opětovné využití díky licencím 
- okamžitý: zpřístupnění bez časového embarga

Povinný OA pro všechny publikační výstupy typu: 
- J (recenzovaný odborný článek) – zahrnuje article (původní článek), review (přehledový článek) a letter (krátké sdělení) 
- B (odborná kniha) 
- C (kapitola v odborné knize) 
- D (stať ve sborníku)

U ostatních typů výsledků (prezentace na konferenci, poster) je OA doporučený a vítaný. 

### Jak naplnit podmínku otevřeného přístupu 👣
1. Publikování v otevřeném časopise, který článek zpřístupní pod licencí CC BY. (tzv. Zlatá cesta)
2. Publikování v uzavřeném časopise a bezodkladné zveřejnění v důvěryhodném repozitáři pod licencí CC BY. (tzv. Zelená cesta)
<details>
  <summary>Typy časopisů</summary>
  
<ul><li>Gold časopis: všechny články jsou otevřené po uhrazení APC</li> 
<li>Hybridní časopis: některé články jsou otevřené po uhrazení APC</li>
<li>Diamantový časopis: všechny články jsou otevřené a autor/ka nic neplatí</li>
</ul>
  
</details>

<details> 
  <summary>APC (Article Processing Charge)</summary> 
  
<ul>Poplatek za otevření článku, pohybuje se okolo 3000 EUR (může to být mnohem víc). 
<li>Jsou na ně vyčleněny projektové finance.</li>
<li>Je možné využít slevy díky smlouvám s vydavateli. Pro MU: tokeny s omezeným počtem nejsou přidělovány projektovým publikacím; je možné využít plošných slev a odpuštění poplatků.</li> 
<li>[Více informací o smlouvách v projektu Czechelib](czechelib.cz/cs/419-instrukce-pro-autory)</li>
</ul>

</details>

<details>
  <summary>Uznatelné verze článku</summary>
  
<li>Author Accepted Manuscript (verze po recenzním řízení)</li>
<li>Version of Record (finální vydavatelská verze)</li>

</details>

<details>
<summary>Creative Commons licence</summary>

<ul><li>Pro udělení licence musí mít autor*ka zachována majetková práva k dílu.</li>
<li>Licence CC BY 4.0 je nutnou podmínkou pro uznání výstupu v projektu; koncovým uživatelům umožňuje s dílem nakládat za dodržení podmínky uvedení autorství.</li>
<li>Restriktivnější licence CC BY-NC 4.0 nebo CC BY-NC-ND 4.0 jsou po zdůvodnění možné pro delší texty, např. monografie. Doložka NC povoluje pouze nekomerční využití, ND povoluje pouze využití beze změn (vylučuje např. překlady díla).</li>
<li>[Více informací](creativecommons.org/share-your-work/cclicenses)</li>
</ul>

</details>

### Doporučený postup při publikování článku 👣

1. Výběr časopisu
  - seznámení se s podmínkami vydavatele

2. Odeslání článku do recenzního řízení 
  - vytvoření screenshotu nebo archivace mailové komunikace pro případné doložení data odeslání do recenzního řízení 

3. Přijetí článku k publikaci 
  - informování OS podpory o přijetí článku a datu zveřejnění 

4. Vložení podkladových dat do repozitáře 
  - pokud to podmínky vydavatele dovolují, lze provést ještě před publikováním článku (v souladu s principem včasného sdílení výsledků) 

5. Článek je publikován v časopise 
  - nahrání článku do repozitáře a vyplnění publikačního záznamu pro RIV

<details>
  <summary>Co musí splňovat časopis ✅</summary> 

- [ ] podmínky vydavatele ponechávají majetková autorská práva autorce*ovi 
- [ ] článek vyjde v časopise (Gold, Hybridním nebo Diamantovém) pod licencí CC BY 4.0 
- [ ] vydavatel umožňuje bezodkladné (bez embarga) nahrání verze po recenzním řízení nebo finální verze článku do repozitáře pod licencí CC BY 4.0 

❗ Vydavatelé mají pro zelenou cestu různé podmínky, které mnohdy zahrnují embargo, možnost uložení pouze preprintu nebo pouze do institucionálního, nekomerčního nebo uzavřeného repozitáře nebo bez udělení licence. Vždy je nutné se s podmínkami před zasláním článku seznámit. Pro asistenci s výběrem časopisu a kontrolou naplnění principů OA se můžete obrátit na OS podporu. 

</details>

<details>
<summary>Co musí splňovat článek, aby byl uznatelný jako výstup projektu ✅</summary> 
  
- [ ] prokazatelně vznikl v rámci projektu: odeslání do časopisu po začátku projektu a uzavření smlouvy  
- [ ] obsahuje poděkování projektu  
- [ ] má přiděleno DOI 
- [ ] verze po recenzním řízení nebo finální verze je nahrána v důvěryhodném repozitáři pod licencí CC BY 4.0 (platí pro zelenou i zlatou cestu) 
- [ ] má publikována podkladová data a je s nimi pomocí metadat propojen 
- [ ] splňuje kritéria pro odvod do RIV jako očekávaný druh výsledku a je/bude za instituci odveden

</details>

## Správa výzkumných dat

This site was built using [GitHub Pages](https://pages.github.com/).
