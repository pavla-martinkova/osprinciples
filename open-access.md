[Otevřený přístup k publikacím](/osprinciples/open-access) | [Správa výzkumných dat](/osprinciples/sprava-dat) | [Další postupy otevřené vědy](/osprinciples/dalsi-postupy) | [ENGLISH 🇬🇧](/osprinciples/open-access-en) |

# Otevřený přístup k publikacím (Open Access, OA)

Otevřený přístup v OP JAK je: 
- **Bezplatný** – zdarma pro koncové uživatele
- **Neomezený** – umožněno opětovné využití díky licencím 
- **Okamžitý** – zpřístupnění bez časového embarga

Povinný je OA pro všechny publikační výstupy typu: 
- **J, recenzovaný odborný článek** – zahrnuje article (původní článek), review (přehledový článek) a letter (krátké sdělení) 
- **B, odborná kniha**
- **C, kapitola v odborné knize**
- **D, stať ve sborníku**

U ostatních typů výsledků (**O, prezentace na konferenci, poster**) je OA doporučený a vítaný. 

## Jak postupovat při publikování článku

### 1) Výběr časopisu a seznámení se s podmínkami vydavatele

A) Publikovat u vydavatele, který publikaci zpřístupní pod licencí CC BY.

- **Gold časopis**: všechny články jsou otevřené po uhrazení APC
- **Hybridní časopis**: některé články jsou otevřené po uhrazení APC
- **Diamantový časopis**: všechny články jsou otevřené a autor\*ka nic neplatí


B) Publikovat v **uzavřeném časopise** a neprodleně (bez embarga) zveřejněnit verzi výstupu v důvěryhodném repozitáři pod licencí CC BY. 

Uznatelné verze článku pro nahrání do repozitáře jsou Author Accepted Manuscript (verze po recenzním řízení) nebo Version of Record (finální vydavatelská verze).

❗ Vydavatelé mají pro nahrání do repozitáře různé podmínky, které mnohdy zahrnují embargo, možnost uložení pouze preprintu nebo pouze do institucionálního, nekomerčního, nebo uzavřeného repozitáře nebo bez udělení licence. Vždy je nutné se s podmínkami před zasláním článku seznámit. 

**Pro asistenci s výběrem časopisu a kontrolou naplnění principů OA se neváhejte obracet na OS podporu.** Pokud vydavatel licenci CC BY 4.0 nenabízí, pokusíme se najít řešení.

<details markdown="1">
  <summary>Jak uhradit APC (Article Processing Charge)</summary> 

  Prosíme, informujte administrátorky\*a o případném APC poplatku. Poplatky za otevření článku se pohybují okolo 3000 EUR (může to být mnohem víc) a jsou na ně vyčleněny projektové finance. Je možné využít slev díky smlouvám s vydavateli v rámci projektu Czechelib – [instrukce pro autory](https://www.czechelib.cz/cs/419-instrukce-pro-autory).
- Pro MU: Tokeny s omezeným počtem nejsou přidělovány projektovým publikacím, je možné využít plošných slev a odpuštění poplatků.

</details>

<details markdown="1">
  <summary>Jak fungují Creative Commons licence</summary>

Pro udělení licence musí mít autor\*ka zachována majetková práva k dílu.

- Licence [CC BY 4.0](https://creativecommons.org/licenses/by/4.0/) je nutnou podmínkou pro uznání výstupu v projektu. Koncovým uživatelům umožňuje s dílem nakládat za dodržení podmínky uvedení autorství.
- Restriktivnější licence [CC BY-NC 4.0](https://creativecommons.org/licenses/by-nc/4.0/) nebo [CC BY-NC-ND 4.0](https://creativecommons.org/licenses/by-nc-nd/4.0/) jsou po zdůvodnění možné pro delší texty, např. monografie. Doložka NC povoluje pouze nekomerční využití, ND povoluje pouze využití beze změn (vylučuje např. překlady díla).

</details>

### 2) Odeslání článku do recenzního řízení 
Vytvoření screenshotu nebo archivace mailové komunikace pro případné doložení data odeslání do recenzního řízení. To nesmí předcházet datu uzavření smlouvy s projektem.

❗Zavázali jsme se využívat **otevřené recenzní řízení** (je-li to možné) a **publikovat preprinty**.

V článku musí být obsažena dedikace projektu:
 - Tato práce vznikla za podpory projektu „Celý život s jazykem: povaha a ontogeneze jazykové komunikace (LangInLife)“, reg. Č.: CZ.02.01.01/00/23_025/0008726, financovaného z Evropského fondu pro regionální rozvoj.
  - This work was supported by the European Regional Development Fund project “A lifetime with language: the nature and ontogeny of linguistic communication (LangInLife)” (reg. no.: CZ.02.01.01/00/23_025/0008726).

### 3) Přijetí článku k publikaci 
Prosíme, informujte administrátorky\*a o přijetí článku, předpokládaném datu zveřejnění, zda byl vydán preprint a využito otevřené recenzní řízení.

### 4) Vložení podkladových dat do repozitáře 
Pokud to podmínky vydavatele dovolují, lze data vložit do repozitáře ještě před publikováním článku, v souladu s principem včasného sdílení výsledků. 

### 5) Článek je publikován v časopise
Nahrání článku do repozitáře a vyplnění publikačního záznamu pro RIV. 

#### Doporučené repozitáře pro publikace
- Institucionální repozitáře: [Masarykova univerzita](https://is.muni.cz/repozitar/), [Univerzita Karlova](https://dspace.cuni.cz/), [Psychologický ústav AV ČR](https://asep-portal.lib.cas.cz/)
- Obecný repozitář [Zenodo](https://zenodo.org/)

Pro asistenci s výběrem repozitáře a nahráním publikace se neváhejte obracet na OS podporu.

<details markdown="1">
<summary>Pro MU: Jak vyplnit záznam pro RIV</summary>

Při vytváření záznamu [v aplikaci Publikace (IS)](https://is.muni.cz/auth/publikace) je pro zajištění návaznosti na projekt v příslušné sekci potřeba vložit dva kódy:
- CZ.02.01.01/00/23_025/0008726 s příznakem interní kód MU
- EH23_025/0008726 s příznakem řešení projektu VaV
Nic jiného se nezaškrtává, pokud nejde o kombinaci financování.

</details>

## Co musí splňovat článek, aby byl uznatelný jako výstup projektu
  
- Prokazatelně vznikl v rámci projektu – odeslání do časopisu po začátku projektu a uzavření smlouvy.
- Má přiděleno DOI.
- Verze po recenzním řízení nebo finální verze je nahrána v důvěryhodném repozitáři pod licencí CC BY 4.0. Platí i pokud článek vyšel v otevřeném časopise.
- Má publikována podkladová data a je s nimi pomocí metadat propojen.
- Splňuje kritéria pro odvod do RIV jako očekávaný druh výsledku a bude za instituci odveden.
- Obsahuje dedikaci projektu.

---

Texty vznikly na základě příručky Metodika pro Open Science [projektu RES-HUM](https://reshum.muni.cz).

This site was built using [GitHub Pages](https://pages.github.com/).

[Otevřená věda v projektu LangInLife](https://pavla-martinkova.github.io/osprinciples/) © 2025 by [Pavla Martinková](https://github.com/pavla-martinkova) is licensed under [CC BY 4.0](https://creativecommons.org/licenses/by/4.0/).
