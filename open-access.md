[Otevřený přístup k publikacím](/osprinciples/open-access) | [Správa výzkumných dat](/osprinciples/sprava-dat) | [Další postupy otevřené vědy](/osprinciples/dalsi-postupy) 

# Otevřený přístup k publikacím (Open Access, OA)

Otevřený přístup v OP JAK je: 
- **Bezplatný** – zdarma pro koncové uživatele
- **Neomezený** – umožněno opětovné využití díky licencím 
- **Okamžitý** – zpřístupnění bez časového embarga

Povinný je OA pro všechny publikační výstupy typu: 
- **J, recenzovaný odborný článek** – zahrnuje article (původní článek), review (přehledový článek) a letter (krátké sdělení) 
- **B, odborná kniha**
- **C, kapitola v odborné knize**
- **D, stať ve sborníku**

U ostatních typů výsledků (**O, prezentace na konferenci, poster**) je OA doporučený a vítaný. 

## Jak naplnit podmínku otevřeného přístupu

### 1) Publikovat u vydavatele, který publikaci zpřístupní pod licencí CC BY (Zlatá cesta)
Publikace musí být zároveň neprodleně po dni publikování nahrána do důvěryhodného repozitáře pod stejnou licencí.

- **Gold časopis**: všechny články jsou otevřené po uhrazení APC
- **Hybridní časopis**: některé články jsou otevřené po uhrazení APC
- **Diamantový časopis**: všechny články jsou otevřené a autor\*ka nic neplatí

<details markdown="1">
  <summary>Jak uhradit APC (Article Processing Charge)</summary> 
  
- Poplatky za otevření článku se pohybují okolo 3000 EUR (může to být mnohem víc) a jsou na ně vyčleněny projektové finance. Je možné využít slev díky smlouvám s vydavateli v rámci projektu Czechelib.
- Pro MU: Tokeny s omezeným počtem nejsou přidělovány projektovým publikacím, ale je možné využít plošných slev a odpuštění poplatků.
- [Více informací o smlouvách v projektu Czechelib](czechelib.cz/cs/419-instrukce-pro-autory)

</details>

### 2) Publikovat uzavřeně a zveřejněnit verzi výstupu v důvěryhodném repozitáři pod licencí CC BY (Zelená cesta)

Uznatelné verze článku pro nahrání do repozitáře:
- Author Accepted Manuscript (verze po recenzním řízení)
- Version of Record (finální vydavatelská verze)

❗ Vydavatelé mají pro nahrání do repozitáře různé podmínky, které mnohdy zahrnují embargo, možnost uložení pouze preprintu nebo pouze do institucionálního, nekomerčního, nebo uzavřeného repozitáře nebo bez udělení licence. Vždy je nutné se s podmínkami před zasláním článku seznámit. Pro asistenci s výběrem časopisu a kontrolou naplnění principů OA se můžete obrátit na OS podporu. 

## Jak postupovat při publikování článku

### 1) Výběr časopisu
Seznámení se s podmínkami vydavatele.

<details markdown="1">
  <summary>Co musí splňovat časopis ✅</summary> 

 - Podmínky vydavatele ponechávají majetková autorská práva autorce\*ovi.
 - Článek vyjde v časopise (Gold, Hybridním nebo Diamantovém) pod licencí CC BY 4.0.
 - Vydavatel umožňuje bezodkladné (bez embarga) nahrání verze po recenzním řízení nebo finální verze článku do repozitáře pod licencí CC BY 4.0.

</details>

### 2) Odeslání článku do recenzního řízení 
Vytvoření screenshotu nebo archivace mailové komunikace pro případné doložení data odeslání do recenzního řízení. To nesmí předcházet datu uzavření smlouvy s projektem.

Pokud to vydavatel umožňuje, volba otevřného recenzního řízení.

Informování administrátorky\*ra o případném APC poplatku. 

### 3) Přijetí článku k publikaci 
Informování administrátorky\*ra o přijetí článku a předpokládaném datu zveřejnění.

### 4) Vložení podkladových dat do repozitáře 
Pokud to podmínky vydavatele dovolují, lze data nahrát ještě před publikováním článku, v souladu s principem včasného sdílení výsledků. 

### 5) Článek je publikován v časopise
Nahrání článku do repozitáře a vyplnění publikačního záznamu pro RIV.

<details markdown="1">
<summary>Co musí splňovat článek, aby byl uznatelný jako výstup projektu ✅</summary> 
  
 - Prokazatelně vznikl v rámci projektu – odeslání do časopisu po začátku projektu a uzavření smlouvy.
 - Obsahuje poděkování projektu – Tato práce vznikla za podpory projektu „Celý život s jazykem: povaha a ontogeneze jazykové komunikace (LangInLife)“, reg. Č.: CZ.02.01.01/00/23_025/0008726, financovaného z Evropského fondu pro regionální rozvoj. / This work was supported by the European Regional Development Fund project “ A lifetime with language: the nature and ontogeny of linguistic communication (LangInLife) ” (reg. no.: CZ.02.01.01/00/23_025/0008726).
  - Má přiděleno DOI.
 - Verze po recenzním řízení nebo finální verze je nahrána v důvěryhodném repozitáři pod licencí CC BY 4.0 – platí pro zelenou i zlatou cestu.
 - Má publikována podkladová data a je s nimi pomocí metadat propojen.
 - Splňuje kritéria pro odvod do RIV jako očekávaný druh výsledku a bude za instituci odveden.

</details>

<details markdown="1">
<summary>Pro MU: Jak vyplnit záznam pro RIV</summary>

Při vytváření záznamu [v aplikaci Publikace (IS)](https://is.muni.cz/auth/publikace) je pro zajištění návaznosti na projekt v příslušné sekci potřeba vložit dva kódy:
- CZ.02.01.01/00/23_025/0008726 s příznakem interní kód MU
- EH23_025/0008726 s příznakem řešení projektu VaV
Nic jiného se nezaškrtává, pokud nejde o kombinaci financování.

</details>

## Creative Commons licence

Pro udělení licence musí mít autor\*ka zachována majetková práva k dílu.

- Licence **CC BY 4.0** je nutnou podmínkou pro uznání výstupu v projektu. Koncovým uživatelům umožňuje s dílem nakládat za dodržení podmínky uvedení autorství.
- Restriktivnější licence **CC BY-NC 4.0** nebo **CC BY-NC-ND 4.0** jsou po zdůvodnění možné pro delší texty, např. monografie. Doložka NC povoluje pouze nekomerční využití, ND povoluje pouze využití beze změn (vylučuje např. překlady díla).

[Více informací o licencích Creative Commons](creativecommons.org/share-your-work/cclicenses)

---

[Správa výzkumných dat ➡](/osprinciples/sprava-dat)

Texty vznikly na základě příručky Metodika pro Open Science [projektu RES-HUM](https://reshum.muni.cz).

This site was built using [GitHub Pages](https://pages.github.com/).

[Otevřená věda v projektu LangInLife](https://pavla-martinkova.github.io/osprinciples/) © 2025 by [Pavla Martinková](https://github.com/pavla-martinkova) is licensed under [CC BY 4.0](https://creativecommons.org/licenses/by/4.0/).