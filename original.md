Zpracovala: Pavla Martinková, Open Science manažerka

Poslední aktualizace: 23. 7. 2025

# **Open Science v projektu LangInLife**

Účastí na projektu jsme se zavázali naplňovat **principy otevřené vědy**, které postupně představuje tento dokument:

- [Otevřený přístup k publikacím](#_Princip_otevřeného_přístupu)
- Správa [výzkumných dat](#_Otevřený_přístup_k)
- [Další postupy otevřené vědy](#_Další_postupy_otevřené)

Součástí jsou stručné **kontrolní seznamy** a **postupy**:

- [Doporučený postup při publikování článku](#_✅_Doporučený_postup)
- [Co musí splňovat časopis](#_✅_Co_musí)
- [Co musí splňovat článek, aby byl uznatelný jako výstup projektu](#_✅_Co_musí_1)
- [Co musí splňovat zveřejněná výzkumná data](#_✅_Co_musí_2)

ℹ️ Neváhejte kontaktovat OS podporu

Pavlu Martinkovou: [martinkova@phil.muni.cz](mailto:martinkova@phil.muni.cz)

v kopii Mirjanu Stanojević: [stanojevic@phil.muni.cz](mailto:stanojevic@phil.muni.cz)

Otevřený přístup k publikacím (Open Access, OA)

Otevřený přístup v OP JAK je…

- **bezplatný**: zdarma pro koncové uživatele
- **neomezený**: umožněno opětovné využití díky licencím
- **okamžitý**: zpřístupnění bez časového embarga

**Povinný OA** pro všechny publikační výstupy typu:

- **J** (recenzovaný odborný článek) – zahrnuje _article_ (původní článek), _review_ (přehledový článek) a _letter_ (krátké sdělení)
- **B** (odborná kniha)
- **C** (kapitola v odborné knize)
- **D** (stať ve sborníku)

U ostatních typů výsledků (prezentace na konferenci, poster) je OA **doporučený a vítaný**.

### Jak naplnit podmínku otevřeného přístupu

| **Zlatá cesta** | **Zelená cesta (Green OA)** |
| --- | --- |
| Publikování v otevřeném časopise, který článek zpřístupní pod licencí CC BY.<br><br>**Gold časopis**: všechny články jsou otevřené po uhrazení APC<br><br>**Hybridní časopis**: některé články jsou otevřené po uhrazení APC<br><br>**Diamantový časopis**: všechny články jsou otevřené a autor\*ka nic neplatí | Publikování v uzavřeném časopise a bezodkladné zveřejnění v důvěryhodném repozitáři pod licencí CC BY.<br><br>Uznatelné verze článku:<br><br>**Author Accepted Manuscript** (verze po recenzním řízení)<br><br>**Version of Record** (finální vydavatelská verze) |

#### APC (Article Processing Charge)

- poplatek za otevření článku, pohybuje se okolo 3000 EUR (může to být mnohem víc)
- jsou na ně vyčleněny projektové finance
- je možné využít slevy díky smlouvám s vydavateli
  - **pro MU**: tokeny s omezeným počtem nejsou přidělovány projektovým publikacím; je možné využít plošných slev a odpuštění poplatků
- více informací o smlouvách v projektu Czechelib: [czechelib.cz/cs/419-instrukce-pro-autory](https://www.czechelib.cz/cs/419-instrukce-pro-autory)

#### Creative Commons licence

- pro udělení licence musí mít autor\*ka zachována majetková práva k dílu
- licence **CC BY 4.0** je nutnou podmínkou pro uznání výstupu v projektu; koncovým uživatelům umožňuje s dílem nakládat za dodržení podmínky uvedení autorství
- restriktivnější licence **CC BY-NC 4.0** nebo **CC BY-NC-ND 4.0** jsou po zdůvodnění možné pro delší texty, např. monografie; doložka **NC** povoluje pouze nekomerční využití, **ND** povoluje pouze využití beze změn (vylučuje např. překlady díla)
- více informací: [creativecommons.org/share-your-work/cclicenses](https://creativecommons.org/share-your-work/cclicenses)

### 👣 Doporučený postup při publikování článku

1. **Výběr časopisu**
    - seznámení se s podmínkami vydavatele

### ✅ Co musí splňovat časopis

- podmínky vydavatele ponechávají majetková autorská práva autorce\*ovi
- **zlatá cesta**: článek vyjde v časopise (Gold, Hybridním nebo Diamantovém) pod licencí CC BY 4.0
- **zelená cesta**: vydavatel umožňuje bezodkladné (bez embarga) nahrání verze po recenzním řízení nebo finální verze článku do repozitáře pod licencí CC BY 4.0

❗ Vydavatelé mají pro **zelenou cestu** různé podmínky, které mnohdy zahrnují embargo, možnost uložení pouze preprintu nebo pouze do institucionálního, nekomerčního nebo uzavřeného repozitáře nebo bez udělení licence. Vždy je nutné se s podmínkami před zasláním článku seznámit. Pro asistenci s výběrem časopisu a kontrolou naplnění principů OA se můžete obrátit na OS podporu.

1. **Odeslání článku do recenzního řízení**
    - vytvoření screenshotu nebo archivace mailové komunikace pro případné doložení data odeslání do recenzního řízení
2. **Přijetí článku k publikaci**
    - informování OS podpory o přijetí článku a datu zveřejnění
3. **Vložení podkladových dat do repozitáře**
    - pokud to podmínky vydavatele dovolují, lze provést ještě před publikováním článku (v souladu s principem včasného sdílení výsledků)
4. **Článek je publikován v časopise**
    - nahrání článku do repozitáře a vyplnění publikačního záznamu pro RIV
        - **návod pro MU**: [Publikace_IS.docx](https://ucnmuni.sharepoint.com/:w:/r/teams/LangInLife/Sdilene%20dokumenty/Information%20and%20news/Povinnosti%20-%20Obligations/Čeština/Open%20Science/Publikace_IS.docx?d=w68f11fb2af4944f2ae52dbabaced4b1f&csf=1&web=1&e=Mab9fz)

### ✅ Co musí splňovat článek, aby byl uznatelný jako výstup projektu

- prokazatelně vznikl v rámci projektu: odeslání do časopisu po začátku projektu a uzavření smlouvy
- obsahuje poděkování projektu
- má přiděleno DOI
- verze po recenzním řízení nebo finální verze je nahrána v důvěryhodném repozitáři pod licencí CC BY 4.0 (platí pro zelenou i zlatou cestu)
- má publikována podkladová data a je s nimi pomocí metadat propojen
- splňuje kritéria pro odvod do RIV jako očekávaný druh výsledku a je/bude za instituci odveden

## Správa výzkumných dat

Podrobně je nakládání s daty popsáno v projektovém **plánu správy dat** (Data Management Plan, DMP).

### Správa dat v průběhu projektu

- Využívání bezpečných uložišť a zálohování.
- Standardizované pojmenovávání souborů.

### Zveřejňování dat

**Povinné zveřejnění** se týká:

- podkladových dat k recenzovaným publikacím vzniklým v rámci projektu
- dat spjatých s dalšími (nepublikačními) výsledky
- dat, která nejsou spjatá s konkrétním výsledkem, ale mohou být využitelná mimo projekt

V odůvodněných případech je možné ponechat data **uzavřená**, zpřístupnit je na vyžádání, nebo se zpožděním. Vždy musí být zveřejněna **metadata**.

Mezi **oprávněné důvody pro nezveřejnění** dat patří:

- právo na ochranu soukromí
- ochrana osobních údajů
- důvěrnost údajů a dat
- oprávněné obchodní zájmy, obchodní tajemství
- práva duševního vlastnictví třetích stran
- rozpor s oprávněnými zájmy příjemce, včetně komerčního využití dat

### FAIR principy

Výzkumná data by měla být...

- **F**indable – nalezitelná
- **A**ccessible – dostupná
- **I**nteroperable – interoperabilní
- **R**eusable – opětovně využitelná

FAIR principy blíže a stručně přibližuje kontrolní seznam **Jak FAIR jsou vaše výzkumná data**: [zenodo.org/records/3739188](https://zenodo.org/records/3739188)

#### Povinná metadata

#### Relevantní metadatové standardy

- [Brain Imaging Data Structure](https://bids.neuroimaging.io/) (BIDS)
- [Component Metadata Specification](https://fairsharing.org/FAIRsharing.2e0599) (CMDI)
- [Investigation Description Format](https://fairsharing.org/FAIRsharing.438d45) (IDF)
- [Linguistic Annotation Format](https://fairsharing.org/FAIRsharing.3cfa81) (LAF)
- [Minimum Information about an fMRI Study](https://fairsharing.org/10.25504/FAIRsharing.s3swh2) (MIfMRI)
- [Open Language Archives Community Metadata](https://fairsharing.org/FAIRsharing.17fbae) (OLAC Metadata)
- [fairsharing.org](https://fairsharing.org/): databáze standardů, formátů a dalších zdrojů pro FAIR data

#### Relevantní důvěryhodné repozitáře

- [Zenodo](https://zenodo.org/): obecný repozitář, spravuje CERN
  - výstupy lze přidat ke komunitě projektu: [zenodo.org/communities/langinlife](https://zenodo.org/communities/langinlife)
- [Figshare](https://figshare.com/): obecný repozitář, spravuje Digital Science Company
- [Dataverse](https://dataverse.org/): obecný repozitář, spravuje Harvard
- [Národní datový repozitář](https://data.narodni-repozitar.cz/): český obecný repozitář, spravuje CESNET
- [re3data.org](https://www.re3data.org/): rejstřík datových repozitářů s možností vyhledávání a filtrování

#### Vhodné formáty

- [Přehledová tabulka podle typu dat (UK Data Service)](https://ukdataservice.ac.uk/learning-hub/research-data-management/format-your-data/recommended-formats)

### ✅ Co musí splňovat zveřejněná výzkumná data

- neobsahují citlivé nebo osobní údaje v neanonymizované podobě
- mají přiděleno DOI (nebo jiný persistentní identifikátor)
- jsou uložena v důvěryhodném repozitáři pod jasně uvedenou licencí (CC 0, CC BY 4.0 nebo adekvátní)
- jsou uložena ve vhodném formátu v souladu s DMP
- jsou popsána vhodnými metadaty v souladu s DMP
- metadata jsou dostupná na úvodní stránce k datasetu v repozitáři
- pokud jde o data k publikaci, jsou s ní pomocí metadat propojena

Další postupy otevřené vědy

### ORCID

Autorky\*ři budou mít zřízený identifikátor ORCID a pokud možno, budou jej uvádět u svých výstupů.

- [orcid.org](https://orcid.org/)

### Zveřejňování výzkumných zpráv

**Výzkumné zprávy** budou

- opatřeny persistentním identifikátorem
- vloženy do institucionálních repozitářů partnerů
- odkazovány na webu projektu

### Včasné sdílení výsledků výzkumu

Pokud využijete některou z níže uvedených možností, informujte OS podporu.

**Preprinty**

Autorky\*ři budou „v relevantních případech“ sdílet články ve verzi před recenzním řízením, pokud to není v rozporu s podmínkami zvoleného časopisu.

- rejstřík preprintových serverů: [asapbio.org/preprint-servers](https://asapbio.org/preprint-servers)
- server pro lingvistiku: [lingbuzz.net](https://lingbuzz.net/)

**Předregistrace výzkumu**

Předregistrace výzkumu (hypotéz, metodologie) zajistí větší transparentnost.

- ve studii proveditelnosti slíbeno využití platformy Open Science Framework: [osf.io](https://osf.io/)

**Včasné sdílení dat**

Sdílení dat v důvěryhodném repozitáři ještě před zveřejněním daného článku.

### Open peer-review

Pokud časopis nabízí otevřené recenzní řízení, měli bychom tuto možnost využít.

### Občanská věda

Občanská věda (Citizen Science) představuje zapojení dalších aktérů mimo vědeckých pracovníků do různých fází vědeckého výzkumu. To může zahrnovat formulaci výzkumné otázky, návrh metod, shromažďování a vyhodnocování dat i prezentování výsledků. Zapojení občanských vědců je uvedeno v poděkování.

- více informací: [Ten Principles of Citizen Science – European Citizen Science Association (ECSA)](https://www.ecsa.ngo/10-principles/)

## Rozšiřující zdroje

- Open Science na MU: [openscience.muni.cz](https://www.openscience.muni.cz)
- Open Science na UK: [openscience.cuni.cz](https://openscience.cuni.cz)
- Příručka Otevřená věda OP JAK: [opjak.cz/dokumenty/otevrena-veda](https://opjak.cz/dokumenty/otevrena-veda/)
- Metodický výklad Otevřená věda v OP JAK: [opjak.cz/aktuality/metodicky-vyklad-otevrena-veda-pro-projekty-vyzvy-02_22_008-spickovy-vyzkum](https://opjak.cz/aktuality/metodicky-vyklad-otevrena-veda-pro-projekty-vyzvy-02_22_008-spickovy-vyzkum/)
- Národní platforma Open Science: [openscience.cz](https://openscience.cz/cs/)
- Definice druhů výsledků (pro RIV): [isvavai.cz/dokumenty/definice_druhu_vysledku.pdf](https://www.isvavai.cz/dokumenty/definice_druhu_vysledku.pdf)

**Poděkování**

Text vznikl na základě příručky Metodika pro Open Science v projektu RES-HUM.